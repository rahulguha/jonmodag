---
title: "প্রতিবিম্ব"
description: "ঠিক যা যা শোনবার কথা - "
dateString:  ফেব্রুয়ারী, ২০২৪
draft: false
tags: [ "২০২৪", "কবিতা"   ]
weight: 11
---


<pre>

ঠিক যা যা শোনবার কথা - 
তাঁদের চোখ বুজে বিস্বাস করবার আগে                          
প্রশ্ন করো - টিপে টুপে কানকো তুলে রক্তের রং দেখো 
যেমন দেখে শুনে বাজার করো 
ঠিক সেইভাবে 
কেননা একবার কেনা হয়ে গেলে 
দায় কিন্তু তোমারই বর্তাবে 

রং বেরং এর পেটকাটি ঘুড়ি আকাশে উড়ছে   
তাঁদের মাটিতে নামানোর দায় তোমার নয় 
কেননা  
মাটিতে নেমে এসে তাঁদের সমস্ত রং বদলে যাবে - যাবেই

বরং ভাল করে আয়নার দিকে তাকাও 
কিম্বা চলমান নদীর দিকে 
কিম্বা সন্ধের কুয়াশার দিকে 
যেখানে নিজের প্রতিবিম্ব আবছা হলেও ঠাওর করা যায় 

বাজারের সবজি, চাঁদিয়াল ঘুড়ি 
কিম্বা একলক্ষ বত্রিস বার শোনা কথার চেয়ে 
নিজের আবছা অবয়ব অনেক সূন্দর 
বরং তাকে রং করো 
দেখবে ফুলের মতন তুমিও এক বাগান হয়েছো 

ফেব্রুয়ারি ২০২৪
ডালাস 

<pre>
