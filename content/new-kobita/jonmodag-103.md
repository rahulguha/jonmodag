---
title: "জন্মদাগ ১০৩ "
description: "আসলে বলবার মতন কথা বড় কম "
dateString: সেপ্টেম্বর ২০২৩ 
draft: false
tags: ["জন্মদাগ", "২০২৩" ]
weight: -2
---
<pre>

আসলে বলবার মতন কথা বড় কম 
বরং 
বাতাসের নরম চুলে মাথা রাখো 
উড়িয়ে দাও দীর্ঘশ্বাস 
জনে জনে ডেকে বলে দাও গোপন সংকেত 
ঝগড়া করো পায়ে পা বেঁধে 
তার পর ঘরে ডেকে চা বিস্কুট কুশল সংবাদ 
আর সন্ধে হলে 
নদীর আঁচলটিতে বেঁধে রেখো যা কিছু জমিয়েছো এতোদিন 
তার পর ভাসিয়ে দাও রাত্রির গভীর বিশ্রামে 
আসলে বলবার মতন কথা বড় কম 
বরং 
কান্নার বুকে মাথা রেখো রাত্রির তৃতীয় প্রহরে 

ডালাস

<pre>
