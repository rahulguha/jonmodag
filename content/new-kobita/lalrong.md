---
title: "লাল রং "
description: "চেনা পথে ঘাটে চেনা ছিনতাইকারী "
dateString:  এপ্রিল ২০২৪
draft: false
tags: [ "২০২৪", "কবিতা"   ]
weight: 13
---


<pre>

চেনা পথে ঘাটে চেনা ছিনতাইকারী 
চেনা কাটা ঘায়ে চেনা একছিটে নুন 
চেনা মুখ আর চেনা চেনা আহ্লাদ 
চেনা ভালবাসা বিধিসম্মত সাময়িক 

সাময়িক দায় - সাময়িক বাধ্যতা 
ছলে কৌশলে দুয়ে দুয়ে হল  তিন 
রাত্রি বাড়লে সেই নিঃস্বাসে ঝরে বিষ 
পোড় খাওয়া গালে নতুন শ্যাওলা জমে 

শহরে এখন শ্যাওলার আঁকিবুঁকি
আলমারিটিতে  পরতে পরতে ধুলো 
চেনা অসময়ে অচেনা শ্লোগান ওঠে -  
লাল রং - তুমি   - লাল রং তুমি কার ? 

এপ্রিল ২০২৪ 
ডালাস 

<pre>
