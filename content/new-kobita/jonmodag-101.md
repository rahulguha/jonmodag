---
title: "জন্মদাগ ১০১ "
description: "দেওয়াল জুড়ে আঁকা রয়েছে আমার শৈশব"
dateString: মার্চ ২০২৩ 
draft: false
tags: ["জন্মদাগ" ]
weight: 1
---
<pre>

দেওয়াল জুড়ে আঁকা রয়েছে আমার শৈশব
ঘুণ ধরেছে, তবুও সেতো আমারই এই সব 
সেসব কি আর হারিয়ে ফেলার - সেসব হেলাফেলার ?
সেসব কি আর ইচ্ছে মতন বদলাবদলি খেলার ?

এখন সূর্য পাটে বসবেন 
পশ্চিমে তাঁর ক্লান্ত যাতায়াত 
এখন সূর্য বাড়ি ফিরবেন 
স্টেশন রোডে আটকে থাকে চাঁদ
এখন তাঁর রাজ্যাভিষেক
তার জন্য বাণপ্রস্থের ঘোড়া 
এখন সন্ধা মধ্যবয়েস 
নিশ্চয়তার একাকীত্বে হাস্নুহানা খেলা 

তার মধ্যে খুঁজছি তোমায় - খোঁজাখুঁজিই সার 
বাজুবন্ধে যত্ন করে এলান সংসার
দুহাত ভরে ফুল এনেছি দুহাত ভরে মালা 
তিন শালিখের দিব্যি দিলাম জলছবি বইমেলা 
হাপিত্যেস এসব নিয়েই এরাই আমার সব 
ঘূণ ধরা ঐ দেওয়াল জুড়ে একলাটি শৈশব

ডালাস

<pre>
