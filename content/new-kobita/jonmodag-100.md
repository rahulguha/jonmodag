---
title: "জন্মদাগ - ১০০"
description: "যেভাবে চলে যেতে হয় / সেভাবেই যেও "
dateString: সেপ্টেম্বর ২০২৩ 
draft: false
tags: ["জন্মদাগ" ]
weight: 1
---
<pre>

যেভাবে চলে যেতে হয় 
সেভাবেই যেও 
ফিরে আসবার কথা দিয়ে 
কিম্বা না দিয়ে 
উৎসুক দৃষ্টিকে উপেক্ষা 
কিম্বা অবজ্ঞা করে
মধ্যরাতে কানে কানে দেওয়া কথা 
একদম ভূলে গিয়ে - 
কিম্বা ভোলার ভান করে 
চলে যেও 

এভাবেই তো চলে যেতে হয় 

আসলে পেছনে তাকালেই বড় মায়া পড়ে যায় 
উনকোটি পায়ের ছাপ 
আলোতে অন্ধকারে মাখামাখি ঘামের আঘ্রাণ 
একরাশ খোলা চুলে জড়িয়ে রাখা দস্তাবেজ 
সবুজ কালিতে লেখা চিঠি 

আসলে পেছনে তাকালেই বড় মায়া পড়ে যায় 

তাই যেভাবে চলে যেতে হয় 
সেভাবেই যেও
পেছনে তাকিও না  

ডালাস

<pre>
