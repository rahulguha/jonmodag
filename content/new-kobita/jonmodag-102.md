---
title: "জন্মদাগ ১০২ "
description: "তিনি বহুরূপী /তাই আমি তাঁর কাছ থেকে রূপটান শিখি "
dateString: সেপ্টেম্বর ২০২৩ 
draft: false
tags: ["জন্মদাগ" ]
weight: -1
---
<pre>

তিনি বহুরূপী 
তাই আমি তাঁর কাছ থেকে রূপটান শিখি 

বাধ্য ছাত্রের মত কিভাবে তিলকে তাল 
কিম্বা কিভাবে তিলক কাটতে হয় 
কিভাবে সাজাতে হয় নৈবেদ্যর থালা 
কোন ফুল কোন পূজোয় কতটা চন্দন 
কতটা চন্দন দিয়ে আঁকা যায় কতখানি ভুরু
এবং 
কার কোন অধিকার 
অন্দরের ঠিক কোন গোপন মহলে 
কতটা বন্ধ করে রাখতে হয় চোখ 
রাত্রির ঠিক কোন প্রহরের ইঙ্গিত পেলে 

ঠিক কোন ইঙ্গিতে তাঁর সম্ভোগ সম্পূর্ণ  হয়  

তিনি বহুরূপী 
তাই আমি  তাঁর কাছ থেকে রূপটান শিখি 

ডালাস

<pre>
