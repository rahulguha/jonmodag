---
title: "অভ্যাস"
description: "এভাবে সন্ধ্যা নামে শহরের ক্লান্ত কপালে  "
dateString:  মার্চ ২০২৪
draft: false
tags: [ "২০২৪", "কবিতা"   ]
weight: 11
---


<pre>

১। 
এভাবে সন্ধ্যা নামে শহরের ক্লান্ত কপালে 
আমরা এদিক ওদিক ছড়িয়ে যেতে যেতে 
নেহাত অভ্যাসে 
মুঠো বন্ধ করে ফেলি - 
ভাবি - এই তো বন্দী করেছি তোকে  - 
আর ঠিক সেই সময় 
আদেখলা ছেলেটার মত ঘুড়ির পেছনে 
দৌড়ে চলে যায় একরাস পশ্চিমী হাওয়া 

এভাবেই  আমার শহরের আঁচল এলোমেলো হয়ে কোথায় কোথায় যেন হারিয়ে গিয়েছে 

আর আমি অভ্যাসে বার বার বাড়ি ফিরে আসি 

২।
তারপর আমি বাড়ি  ফিরে এসে  
দুয়ার বন্ধ করে 
আরাম কেদারায় আধশোয়া হয়ে বসে 
গুনগুন করে গান গাই 
নিজেই শুনি 
কেননা 
অন্য সকলেই নিজের গুহায় 
একা একা বসে 
নিজের গাওয়া গান নিজেই শুনতে ব্যাস্ত 

মার্চ ২০২৪
ডালাস 

<pre>
