---
title: "জন্মদাগ ১০৪ "
description: "একসময় একটি দলে ছিলাম / গলা মেলাতাম চেনা শোনা সূরে  "
dateString: সেপ্টেম্বর ২০২৩ 
draft: false
tags: ["জন্মদাগ", "২০২৩" ]
weight: -3
---


<pre>
একসময় একটি দলে ছিলাম 
গলা মেলাতাম চেনা শোনা সূরে 
এবং বেসূরে
মিছিলে হাঁটতাম 
আহ্লাদে রাজপথ জুড়ে সেসময় হোলি খেলা হত 
আদরে ভেসে যেত প্রতিটি সূর্যাস্ত 
তারপর একদিন দলছুট হয়ে 
একা একা প্রান্ত প্রদেশে গিয়ে 
                    অন্য আরেক দলের সঙ্গে দেখা হল 
তারা দাওয়ায় বসতে দিলো 
হাতপাখা - শিতলপাটি -  কুশল সংবাদ 
চোখে মুখে জলের ঝাপটা 
এরপর অনেক দলের সঙ্গেই আমার দেখা হয়েছে 
আঙুলে জড়িয়েছে আঙুল 
নিঃশ্বাসের সঙ্গে মিসেছে অন্য নিঃশ্বাস
আহ্লাদের নানা রং এঁকেছে 
আদরের কতো কতো ছবি 
একসময় একটি দলে ছিলাম 
এখন অনেকের আদরের সঙ্গে থাকি 
পরম আহ্লাদে 
<pre>


