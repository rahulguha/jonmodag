---
title: "আমাকে দাও"
description: "তোমার অন্ধকার আমায় দাও / আমি তাতে গাঢ় রং আলপনা দেব "
dateString: সেপ্টেম্বর ২০২৩ 
draft: false
tags: ["জন্মদাগ", "২০২৩", "অন্যান্য কবিতা"  ]
weight: -4
---


<pre>
তোমার অন্ধকার আমায় দাও 
আমি তাতে গাঢ় রং আলপনা দেব 
সিঁথিতে পরিয়ে দেব রক্তকরবী মালা 
কপালে যুদ্ধের টিকা 


তোমার নিরবতা আমায় দাও
আমি তাকে দুমড়ে মুচড়ে ফেলে 
ভরে দেবো সূরহীন স্বরে 
অতলান্ত প্রয়োজন কাজের শীৎকারে


তোমার অপমান আমায় দাও 
আমি তাকে সাজিয়ে দেবো 
প্রাত্যহিক গ্লানির সম্ভারে 


তোমার অসহায় হাত দুটি আমায় দাও 
আমি তাদেরকে সঙ্গে নিয়ে 
বেড়াতে যাবো দায়হীন সূর্যাস্তের দেশে 

আর তারপরও যদি কিছু বাকি থাকে  


তোমার সমস্ত কান্না আমায় দাও
আমি তাকে বুক ভরে নেবো 
আমার দুচোখের জলে   
<pre>


