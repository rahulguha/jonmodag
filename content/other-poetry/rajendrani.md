---
title: "রাজেন্দ্রানী"
description: "এই রাজপথে এটাই মানায় অন্যকিছু বড় ফিকে লাগে"
dateString: ফেব্রুয়ারি ২০২০ 
draft: false
tags: ["অন্যান্য কবিতা" ]
weight: 4
---
<pre>
এই রাজপথে এটাই মানায় অন্যকিছু বড় ফিকে লাগে

কচি কলাপাতা সালোয়ার 
উঁচু করে বেঁধে রাখা গ্রীবা 
সন্ধ্যার নাছোড় আবদার 
হাতে হাতে ক্লিশে ইস্তেহার  

ফুটপাথে তখন শঙ্খ বেজে ওঠে উলু দেয় লোকে 
বৃদ্ধ আশীর্বাদ করলেন 
দূর থেকে ছুটে এলো হরিণ শাবক 
বাজুবন্ধে ফুটলো জুঁই ফুল 
দুচোখে তখন জলের দাগ মুঠোভর্তি জেদ 

কচি কলাপাতা সালোয়ার বনগাঁ লোকাল ধরে বাড়ি ফেরে 

এই রাজপথে এটাই মানায় অন্যকিছু বড় ফিকে লাগে
আমি শুধু তার উজ্জ্বল হেঁটে যাওয়া দেখি 

ডালাস 

<pre>