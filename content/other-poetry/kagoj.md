---
title: "কাগজ "
description: "ফুটবল খেলার সময় কারুর মনে পড়ে নি / ক্রিকেট খেলার সময়ও না "
dateString: জানুয়ারি ২০২০ 
draft: false
tags: ["অন্যান্য কবিতা", "রাজনীতি" ]
weight: 104
---
<pre>
ফুটবল খেলার সময় কারুর মনে পড়ে নি 
ক্রিকেট খেলার সময়ও না 
পাড়ার মাঠে নয় বিদেশে দাদাগিরিতে নয় 
পাড়ার নাটকে আর 
লুকিয়ে সিনেমা দেখতে গিয়ে ধরা পড়ে গিয়ে
কিংবা 
সমস্ত রাত ধরে  স্বপ্নের রামধনু জ্বালিয়ে 
কলকাতা চমকানো জীবনমুখী সুর তৈরী করবার সময়ও নয় 
শহরের আনাচে কানাচে ছেঁড়া সুতোর মত 
রোদ বৃষ্টি আর মুঠোভর্তি হাওয়া আর মিষ্টি আলপনার গন্ধ মেখে 
কাঁধে কাঁধ মিলিয়ে ব্রিগেড ভরানোর সময় ও নয়  

এমনকি কার্গিল যুদ্ধের সময়ও নয় 

কারোর কোনোদিন মনেই পড়ে নি যে 
বারোর দুই বনমালী নস্কর লেনের ছেলেটা মুসলমান 

আজ থেকে  প্রতিমা বিসর্জনের পরে গঙ্গাস্নান 
কিংবা দশটা ছয়ের বারুইপুর লোকালে ওঠবার আগে 
কলেজে সদ্যযৌবনা মেয়েটির দিকে তাকাবার  আগে 
ওকে কাগজ দেখাতে  হবে 

ডালাস 

<pre>