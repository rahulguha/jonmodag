---
title: "সন্তানসুখ"
description: "কুয়াশা থাক অন্য কোনো দেশে / অন্য কোথাও অন্য দেশে  যাক"
dateString: ফেব্রুয়ারি ২০২০ 
draft: false
tags: ["অন্যান্য কবিতা" ]
weight: 5
---
<pre>
কুয়াশা থাক অন্য কোনো দেশে 
অন্য কোথাও অন্য দেশে  যাক 
হাওয়ার স্রোতে ভাসুক প্রদীপকনা 
শহরের নাম বদলে গেলে যাক 

সেই শহরে নতুন ঘরবাড়ি 
নতুন বাতাস নতুন দীর্ঘশ্বাস 
পায়ের তলায় লাগামছাড়া মাটি 
হাতের মধ্যে জাপ্টে ধরা হাত 

হাতের রং হলুদ শাদা কালো 
কি যায় আসে কাঁদার ভাষা কি 
ঝাপসা কাঁচ আর সিক্ত সন্ধেবেলা
তোর আর আমার বৃষ্টি মাস বারো  

যেখানে তুই সেখানে আমি থাকি 
তোর জন্য জমানো বাসটিকিট 
কিশোর কাল তোর জন্য শুধু 
বাক্স করে তোরঙ্গেতে রাখি 

বাক্সের রং হলুদ শাদা কালো 
তুই যদি চাস তোর জন্য শুধু 
সর্ষে রঙের বৃষ্টি মাখা আলো 

ডালাস 

<pre>