---
title: "কোমল গান্ধার "
description: "এ শহরে আবার জন্ম নিক ক্রোধ "
dateString: এপ্রিল ২০২০  
draft: false
tags: ["অন্যান্য কবিতা" ]
weight: 104
---
<pre>
এ শহরে আবার জন্ম নিক ক্রোধ 
গলে যাওয়া পিচ আর ধোঁয়ার গন্ধ 
বুকে নিয়ে বাতাসকে তালুবন্দি করে 
শিশুটিকে আগলে রাখুক সেই উদ্ধত চোখ 

এ শহরে আবার জন্ম নিক ছিন্নমূল শোক 
চুল্লিতে পুড়ছে যে সময়ের জন্মইতিহাস 
তার ধোঁয়া কলোনির মোড়ে মোড়ে 
নিয়মকে ভেঙেচুরে লাথি মেরে রক্তচোখ হোক 

এ শহরে আর একবার শেষবার ঝরুক কান্নার জল 
ভেসে যাক জমে থাকা বিশ্বাস, পার্টিলাইন আর 
বনলতা আশা - ভালবাসা - 
নর্দমার পাঁকের মত প্রেমহীন সুখী গৃহকোণ 

এ শহর এখন বড় বিষময় বড় বন্ধুহীন  

বরং আরো একবার নীলকন্ঠ হও 
শোক আর কান্নার জল নিংড়ে 
আর একবার 
প্রেম আর ধিক্কারের মিলন ঘটুক  


( ঋত্বিক ঘটকের কথা মনে করে  )

ডালাস 

<pre>