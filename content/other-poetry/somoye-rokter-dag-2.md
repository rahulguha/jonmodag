---
title: "সময়ে রক্তের দাগ - ২"
description: "যেভাবে বলেছো ঠিক সেইভাবে / গুছিয়ে রেখেছি ঘর - গেরস্থালি "
dateString: মার্চ ২০২০ 
draft: false
tags: ["অন্যান্য কবিতা" ]
weight: 104
---
<pre>
যেভাবে বলেছো ঠিক সেইভাবে 
গুছিয়ে রেখেছি ঘর - গেরস্থালি 
হাওয়া বাতাস আর কাশফুল 
থরে থরে আলমারি ভর্তি করে 

এমনকি বলেছো বলে এক নিস্বাসে 
মাটিতে নামিয়ে রেখেছি পৈতৃক ছবি 
বিসর্জন দিয়েছি মাতৃভাষা 
কুরূপা বৃদ্ধা জননীর মত বৃদ্ধাশ্রমে 
রেখে এসেছি যেটুকু বোধ বাকি ছিল সব 

যেভাবে বলেছো ঠিক সেইভাবে 
এই তো নিচু করলাম মাথা 
তুমি প্রভু ঠিক করে দিও 
শাঁখা পলা না রিভলবার 

ডালাস 

<pre>