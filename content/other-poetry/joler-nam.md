---
title: "জলের নাম"
description: "জলের নাম তিতাস ছিল তার  / বালুতে ছিল  পূর্ণিমা রং আঁকা "
dateString: ফেব্রুয়ারি ২০২০ 
draft: false
tags: ["অন্যান্য কবিতা" ]
weight: 8
---
<pre>
জলের নাম তিতাস ছিল তার 
বালুতে ছিল  পূর্ণিমা রং আঁকা 

এইপাড়টি স্টেশন রোডের ধারে 
অন্যদিকে ইষ্টিকুটুম ছড়া 
মুখ খানিতে বিকেল লেগে ছিল  
চন্দ্রালোকে নিশির ডাকের মত 

তার ধমনীর প্রতিটি তন্ত্রীতে 
সুর বেসুরো  নাছোড় ভৈরবী 
তুলসী প্রদীপ শঙ্খধ্বনি গানে 
পাড়ার মোড়ে সন্ধ্যা নেমে এলো  

সন্ধ্যা হলে সবুজ বাতাস বয় 
রাধাচূড়ায় শালিখ এসে বসে 
একটি নিমেষ লগ্নভ্রস্ট হল 
কালের স্রোতে অবগাহনের টানে 

সেই মুহূর্ত হিসেবে বোঝে নি কিছুর 
ভেসে গিয়েছিল সুখের  সরণি বেয়ে 
যে বোঝে সে অমনি বোঝে সবই 
পূর্ণিমাতে জলের দাগ লাগে 

জলের নাম তিতাস ছিল তার 
বালুতে ছিল  পূর্ণিমা রং আঁকা 

ডালাস 

<pre>