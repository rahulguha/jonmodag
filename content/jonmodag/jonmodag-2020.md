---
title: "জন্মদাগ – ২০২০"
description: "একুশ আমার এক গালে টোল অন্য গালে চুমু"
dateString: ফেব্রুয়ারি ২০২০ 
draft: false
tags: ["জন্মদাগ" ]
weight: 2
---
<pre>
একুশ আমার এক গালে টোল অন্য গালে চুমু

ধাক্কা মেরে বলে " বুড়ো জেগে আছিস ?"

একুশ আমার এলান চুলে জট 
ফাগুন হাওয়া যা উড়ে যা 
ভিনদেশে যা 
বাতাস করিস হারিয়ে যাওয়া ওদের 
গদ্য হয়ে পাথর হয়ে একলা বসে যারা 
অবান্তর আমার কথাই ভাবে 

একুশ আমার মন খারাপের রাত 
চোদ্দ আনা কুড়িয়ে পাওয়া মানিক 
না থাকা সেই কাজলাদিদির ছবি 
আদরে  আর আহ্লাদে এক নাছোড় বাউলমেলা  

ডালাস 

<pre>