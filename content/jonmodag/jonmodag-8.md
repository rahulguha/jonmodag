---
title: "জন্মদাগ ৮"
description: "তুমি অভিশাপ দাও / আমি মাথা পেতে নেব"
dateString:  ২০১৮
draft: false
tags: ["জন্মদাগ" ]
weight: 8
---


<pre>

তুমি অভিশাপ দাও
আমি মাথা পেতে নেব

নেব সবটুকু যা কিছু পাওয়া যাবে
কিংবা অসম্ভব বলে বাদ দেওয়া
অজন্তা বিশাখা থেকে গান্ধার নগরে 
পায়ে পায়ে সবুজ সমুদ্র ছুঁয়ে 
মেঘরাজা – রানীদের দেশে 
ভালোবেসে 
ঠোঁট রেখে পাথরের ঠোঁটে 
আর চেটে পুটে সবটুকু নিয়ে
ভাঙাচোরা অলি গলি বিধান সরণি
একা একা পথচলা নদী
কপালের একথাবা সিঁদুরের দাগ
দিয়ে বেড়াচাপা প্রান্ত স্টেশন 

আলীর দোহাই ভাল থেকো
দিতে হলে হাত ভরে অভিশাপ দিও
সমস্ত রাত্রি ধরে 
আমি বুক পেতে নেব

ডালাস 

<pre>
