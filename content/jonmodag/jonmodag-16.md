---
title: "জন্মদাগ ১৬"
description: "এই তো ছুঁলাম হাত ঠিক যেমন চেয়েছিলে"
dateString: মার্চ ২০২০
draft: false
tags: ["জন্মদাগ" ]
weight: 9
---


<pre>

এই তো ছুঁলাম হাত ঠিক যেমন চেয়েছিলে    
স্পর্শ করলাম তোমার চিবুক 
দুহাতে জড়িয়ে ধরলাম বাতাস 
ওড়াবো বলে কিনে আনলাম 
মোমবাতি সুখ নীল পায়রার সারি 

এই তো ছুঁলাম হাত ঠিক যেমন চেয়েছিলে  
রূপকথা শব্দেরা ভিড় করে এলো মাঠজুড়ে 
বৃষ্টি ভেজালো চোখ ভেজালো  মধ্যরাত 
সহজিয়া বিছানায় অতলান্ত রাত্রি 
গাঢ় আর  গভীর  সুখে রইল জড়িয়ে 

এই তো ছুঁলাম হাত ঠিক যেমন চেয়েছিলে    
সিঁথিতে সিঁদূর আঁকবো বলে 
তুলিতে রোদ আর দুচোখে গোধূলি 
সমস্ত শহর জুড়ে সেইদিন অসময় হোলি 

এই তো ছুঁলাম হাত ঠিক যেমন চেয়েছিলে 
সমস্ত কপাল জুড়ে সেই থেকে পোড়া জন্মদাগ  

ডালাস 

<pre>
