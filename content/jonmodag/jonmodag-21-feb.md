---
title: "জন্মদাগ ২০২২  ( ২১ শে ফেব্রুয়ারি ) "
description: "একুশ আমার এক গালে টোল অন্য গালে চুমু"
dateString: ফেব্রুয়ারি ২০২২  
draft: false
tags: ["জন্মদাগ", "কবিতা", "২১ ফেব্রুয়ারি"  ]
weight: 2
---
<pre>
একুশ আমার এক গালে টোল অন্য গালে চুমু
এলান চুলে জট 
ফাগুন হাওয়া যা উড়ে যা 
ভিনদেশে যা 
বাতাস করিস হারিয়ে যাওয়া ওদের 
গদ্য হয়ে পাথর হয়ে একলা বসে যারা 
অবান্তর আমারই কথা ভাবে 

একুশ আমার চোদ্দ আনা কুড়িয়ে পাওয়া মানিক 
আদরে  আর আহ্লাদে এক নাছোড় বাউলমেলা  
দীঘির জলে তলিয়ে গেছে সময়
যেমন হারায় না থাকা সেই  কাজলাদিদির স্মৃতি 

একুশ আমার এক গালে টোল অন্য গালে চুমু

এবং এখন চোখের কোনে কালি 

ডালাস 

<pre>