---
title: "জন্মদাগ ৩১"
description: "ঠিক সেসময়  উড়িয়ে দিলাম হাওয়া "
dateString: জানুয়ারি ২০২১
draft: false
tags: ["জন্মদাগ" ]
weight: 10
---


<pre>

যে যেখানে দাঁড়িয়ে আছে - থাক 
যার শরীরে আগুন জ্বলে - জ্বলুক 
বৃষ্টি পড়ুক যেখানে মেঘের মন 
যার যে যে রঙ মন্দ লাগে -  লাগুক 

আমি তাঁদের ছায়ার সঙ্গে থাকি 
আকাশকে বলি মন্দসূখের কথা 
লুকিয়ে রাখি মাঝবয়েসের সাধ 
বুকপকেটে - শিশুকালের মতন 

আমি তাঁদের অন্ধকারের সাথী
দৌড় দৌড় - ভূবন ডাঙ্গার মাঠ 
যেখানে কেউ যায় নি সাহস করে 
যেখানে কেউ যায় না কারুর সাথে 

যে যেখানে দাঁড়িয়ে আছে -  থাক
আমি তাঁদের ছায়ার সঙ্গে থাকি 
অসাবধানী স্মৃতির আবডালে 
পরম যত্নে কেবল ছুঁয়ে থাকি 


ডালাস 

<pre>
