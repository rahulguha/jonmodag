---
title: "জন্মদাগ ২৫"
description: "তুমি জানতে না হৃদয়মূল্য কত  / কত আধুলিতে বেচা কেনা হয় সুখ "
dateString: জুলাই ২০২০ 
draft: false
tags: ["জন্মদাগ" ]
weight: 10
---


<pre>

তুমি জানতে না হৃদয়মূল্য কত 
কত আধুলিতে বেচা কেনা হয় সুখ 
কোন দরবারে স্বপ্নের  দাম  কত 
কোন মুখোশের পেছনে কি মুখ আছে 

তুমি জানতে না কেন মল্লার কাঁদে 
মেঘে মেঘে কেন বয়ে গেল তার বেলা   
বৃষ্টির জল কেন পায়ে পায়ে ঘোরে 
কাগজ ভেলা ভেসে গেল কোন গ্রামে 

তুমি জানতে না গোধূলির স্রোত শেষ 
হয়ে গেলে তাতে বিদ্রুপ লেখা থাকে 
যাকে চিনেছিলে তারাদের বিস্বাসে 
তোমার অশ্রু আজ তার বাসি লাগে  

যা যা জানতে না আজ তুমি সব জানো 
তবু তুমি আজও প্রদীপ জ্বালিয়ে রাখো ?
ধুপ ধুনো দাও দশকের অভ্যেসে - নাকি 
ঢেকে রাখো মুখ বিষাদ  বাঁধানো ফ্রেমে ?

ডালাস 

<pre>
