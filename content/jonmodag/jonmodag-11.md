---
title: "জন্মদাগ ১১"
description: "সঙ্গে যারা ছিল তারাই জানে / পাথর কেটে রাস্তা গড়ার মানে"
dateString: ২০২০ 
draft: false
tags: ["জন্মদাগ" ]
weight: 9
---


<pre>

সঙ্গে যারা ছিল তারাই জানে 
পাথর কেটে রাস্তা গড়ার মানে

জানলা দরজা উঠোনে চৌকাঠে 
লতায় পাতায় জড়িয়ে আছে  সুখ 
মেঘের মতন জল জমেছে মনে  
নদীর মতন বয়ে চলেছে একা  


সঙ্গে যারা ছিল তারাই জানে 
একসঙ্গে বয়ে চলার মানে 

কুড়িয়ে পেলাম তোমার একা মুখ 
পাথরচাপা – অশ্রুজলে ভেজা 
বালুর বুকে জংলা ফুলের সাধ 
গাছ হয়েছে মাথার জঙ্গলে 

সঙ্গে যারা ছিল তারাই জানে 
অপাপবিদ্ধ জীবনখানির মানে 

ডালাস 

<pre>
