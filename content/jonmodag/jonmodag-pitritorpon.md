---
title: "পিতৃতর্পণ"
description: "চার কাহারে বয়ে নিয়ে যায় - একটি সময় "
dateString: নভেন্বর ২০১৯ 
draft: false
tags: ["জন্মদাগ", "কবিতা" ]
weight: 1
---

চার কাহারে বয়ে নিয়ে যায় - একটি সময় 
আমি তার পা ছুঁয়ে থাকি 

গাছের পাতার মতন সমস্ত শরীর জুড়ে  জমেছে লোনা জল| শহরের  তাপ শুষে বালুতে রক্তকরবি - আর পায়েচলা গ্রামপথে খালি গা বালকের গলায় চন্দ্রহার - 

ভাষা অবান্তর শুধু রক্ত মাংস ঘাম আর অদম্য ভালোবাসা বুকে  মানুষকে আলিঙ্গন |  অতন্দ্র লেদ মেশিনে জমা কান্নার আর  দাঁতে দাঁত চেপে ধরে থাকা হাত - প্রতিটি রক্তক্ষরণের প্রতিদান রক্ত গোলাপ আর শিশু করতালি  
মধ্যরাত্রে সসাগরা দূরভাষ - তোর জন্যই এই মানবজমিন তোর জন্যই জংলা ফুলের গন্ধ আর পায়ে পায়ে ঘরে ফিরে আসা 
তোর জন্যই - বন্ধুতার অমূল্য উচ্চারণ 


আর তারপর 
চার কাহারে বয়ে নিয়ে যায় - একটি সময় 
গন্তব্য বদলে যায় - কান্নার শব্দ তবু লাল 

ডালাস 

