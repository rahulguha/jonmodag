---
title: "জন্মদাগ ২৭"
description: "যতদূর দুচোখ যায় - যাক "
dateString: সেপ্টেম্বর  ২০১৯
draft: false
tags: ["জন্মদাগ" ]
weight: 10
---


<pre>

যতদূর দুচোখ যায় - যাক 
জন্মদাগ  লেখা থাক - 
                  চারতলা ছাদে  

পাঁচিলে গাছের ঝুরি আর 
অপয়া আকাশে আটকে থাকা ঘুড়ি 
কেটে গিয়ে লাট খেয়ে হারিয়ে গিয়েছে 
                   বাইশ  বছর আগে 

আমি তাই আড় বাঁশি নিযে পথ চলি  
সপ্ত সাগর আর মধ্যবিত্ত অলি গলি 
পেরিয়ে পানসি চালাই জোর 
                       টাইম স্কয়্যারে 

এইভাবে এপথ সেপথ ঘুরে বিপথে 
প্রান্তিক স্টেশনে এসে দাঁড়ায় জীবন 
চোখ খুলতেই দেখি চেনা সব কিছু 
                  আঁচল ভর্তি করে কত মাধুকরী 

যতদূরে দুচোখ যায় - যাক 
আমার জন্মদাগ 
ওই শহরের নাভিকুন্ডলীর পাশে 
হেসেখেলে বেশ শুয়ে আছে 

ডালাস 

<pre>
