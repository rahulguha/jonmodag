---
title: "জন্মদাগ ১ "
description: "আমাকে তুমি অনেক দিয়েছো "
dateString: ডিসেম্বর , ২০১৯
draft: false
tags: ["জন্মদাগ" ]
weight: 3
---
<pre>

আমাকে তুমি অনেক দিয়েছো 

জটাধারী অশ্বথ গাছ - বুকভরা নদীগর্ভ মাতৃস্নেহ 
সাতমহলা বাড়ি - 
সন্তান  - ভালবাসবার মত নারী 
স্পর্শ করবার মত প্রসারিত হাত 
নিঃস্বাস নেবার মত সবুজ বাতাস 

আকাশের ঘন নীল রঙ 
উদাসী বিকেলে ডুব দিয়ে খুঁজে পাওয়া  কুমিরডাঙ্গা -
হারানো আলপথ আর মোহনবাগান লেন মিলেমিশে 
আমাদের ছেঁড়া খোঁড়া পূর্ব কলকাতার সরকারি আবাসন 
মায়াবী আলো মেখে গোল্লাছুট সিলিকন ভ্যালি 

আমাকে তুমি অনেক দিয়েছো 
তাই তোমাকে দেবার জন্য খুঁজে এনেছি - এই দ্যাখো  
জন্মঘুনসী আর জড়িয়ে রাখা আঙুলের নির্ভরতা 

ডালাস

<pre>
