---
title: "জন্মদাগ ১৫"
description: "বাজ পড়েছিল বুড়ো গাছটায় বহুদিন আগে "
dateString: ফেব্রুয়ারি, ২০২০
draft: false
tags: ["জন্মদাগ" ]
weight: 9
---


<pre>

বাজ পড়েছিল বুড়ো গাছটায় বহুদিন আগে 
বাবুই বুনেছে বাসা তার বুকে পরম আদরে 
একটু একটু করে - 
এর ওর এঁটো কাটা কুড়িয়ে বাড়িয়ে  
জানলায় দিয়েছে  ছিটকানি  - দরজায় খিল 
চোর আর ভোট থেকে রেখেছে বাঁচিয়ে 

তারপর নতুন বছরের সুখে 
পাখিরা দল বেঁধে উড়ে যায়  - 
এর ওর সাথে কথা বলে -৫ 
দোল খায় বাতাসের ঝুলন্ত ডালে 
মাঝে মাঝে অন্য কোনো গাছ ঘুরে আসে 
সেখানে সবুজ আরো বেশি - 
হাওয়া আর উত্তাপও বেশি মনে হয় 
দলছুট দুয়েকটি চলে যায় প্রকৃতির অমোঘ নিয়মে 

কিন্তু তারপর শীত পড়ে গেলে - স্বপ্নের তাপ কমে আসে 
পাখিদের শীত করে - এক এক করে সক্কলে  
ফিরে আসে ঘরে 
বাজ পড়া গাছটির বুকে বাবুই বাসাতে 

বাজ পড়েছিল গাছটিতে বহুদিন আগে 
বাবুই বুনেছে বাসা তার বুকে পরম আদরে 

ডালাস 

<pre>
