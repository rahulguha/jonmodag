---
title: "জন্মদাগ ৩২"
description: "আমি যাকে  চিনতাম / তার  নাম"
dateString: জানুয়ারি ২০২১
draft: false
tags: ["জন্মদাগ" ]
weight: 10
---


<pre>

আমি যাকে  চিনতাম 
তার  নাম 
লেখা ছিল তারাটির মধ্যকপালে 
দিক ভূল হলে 
অচেনা রাস্তার মোড়ে 
ছাই রঙা গাড়ি এসে ডেকে নিয়ে যেত 
ঊর্ধ্বশ্বাসে পৌঁছে দিত চেনা গলিটিতে 
নরম আশ্রয়ে 

আমি যাকে চিনতাম 
তার নাম 
তোমার নামের সঙ্গে মিলে যেত বলে 
সব কিছু ভূলে 
নিশির ডাকের মত পালিয়েছি একসাথে  
অন্য শহরে 

আমি যাকে চিনতাম 
তার নাম 
কাগজের প্রতিটি পাতায় লেখা হত 
শপথের মত 
আর মন্ত্রের সূরে  

আমি যাকে চিনতাম 
তার নামে  - 
মিলিয়ে রেখেছি নাম তার 

আমি যাকে চিনতাম ...


ডালাস 

<pre>
