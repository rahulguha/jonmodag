---
title: "জন্মদাগ ৫"
description: "ঠিক ততটুকু সুখ পাবে যতটুকু চাও "
dateString: জানুয়ারি ২০২০
draft: false
tags: ["জন্মদাগ" ]
weight: 7
---
<pre>

ঠিক ততটুকু সুখ পাবে যতটুকু চাও 
গণ্ডুষ ভর্তি করে তাকে পান কোরো 
রেখে দিও হৃদয়মাঝে পদ্মসিংহাসনে  
জল দিও প্রতিদিন তুলসীর স্নেহে 
বাতাসের দোষ যেন না লাগে তাহার 
আঁচলে আড়াল কোরো অন্ধকার থেকে 

চাও বা না চাও তবু সাক্ষাৎ হবেই 
শরীরে জলের দাগ – বানভাসি বেলা 
গোধূলির ক্যানভাসে গঙ্গাজলে ডুব 
সময় – জন্মান্তর আর অন্যদিকে তুমি 

ঠিক ততটুকু সুখ পাবে যতটুকু চাও 
গণ্ডুষ ভর্তি করে তাকে পান কোরো  

<pre>
