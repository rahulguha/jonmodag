---
title: "জন্মদাগ ২৩"
description: "দিলে সবটুকু দিও, সরিয়ে রেখো না কোনোকিছু "
dateString: জুন ২০২০
draft: false
tags: ["জন্মদাগ" ]
weight: 10
---


<pre>

দিলে সবটুকু দিও, সরিয়ে রেখো না কোনোকিছু 
শেষ বিন্দুটুকু ঢেলে দিয়ে নিশ্চিন্তে আচমন কোরো 


পোড়ো গাছটিকে দেখো - 
দুইহাতে বিলিয়েছে সবকিছু 
সঞ্জীবনী ফল, ফুল পাতা - 
বার বার সাজিয়েছে - 
নতুন বছরের হালখাতা  
অপাত্রে করেছে দান - 
প্রতিদান - 
কিছুই পায় নি শুধু পাখিদের গান আর 
অযাচিত যন্ত্রনা ছাড়া 

আর নদীটিকে দেখো 
আজন্ম কাল ধরে ভাসিয়েছে ভেলা 
যেদিকে তুলেছো পাল সেই দিকে বয়ে গেছে  
যেখানে নিয়ে গেছো যে পাত্রে দিয়েছো স্থান 
প্রশ্ন করেনি শুধু ছুঁয়ে আছে 

ওদের মতোই -
 দিলে সবটুকু দিও, সরিয়ে রেখোনা কোনো  কিছু 
শেষ বিন্দুটুকু ঢেলে দিয়ে নিশ্চিন্তে আচমন কোরো 

ডালাস 

<pre>
