---
title: "জন্মদাগ ২১"
description: "দিক আসলে একটাই - / শুধু দেখার ভূলে -  ভুল ঠিকানা "
dateString: জুন ২০২০
draft: false
tags: ["জন্মদাগ" ]
weight: 9
---


<pre>

দিক আসলে একটাই - 
শুধু দেখার ভূলে -  ভুল ঠিকানা 

কিন্তু আমার পথ চিনতে ভুল হয় না 

তাকিয়ে দেখুন আমার দিকে - 
ঠিক আপনার কিংবা ওনার 
মতন দেখতে বাজার থলি - 
ধুপ ধুনো আর চন্দন ফুল 
                   পুজোর থালি 
সাজিয়ে নিয়ে জীবন তরীর হাল ধরেছি 
ঝড়ে আমার বুক ঢিবঢিব - হাত থরোথর  
তবুও আমার পাখির লক্ষে চোখ সরে না 
তবুও আমার পথ চিনতে ভুল হয় না 

দল আসলে একটাই - 
তাতে রক্তমাংস কান্না হাসি 
সোহাগ সকাল - স্বপ্নকথন - 
একই রকম বাজার থলি 
ধুপ ধুনো আর চন্দন ফুল 
                 পুজোর খালি 
যে যতটাই গুলিয়ে দিক না
রক্তের রঙ কালচে লাল আর 
অশ্রু এখনো রঙহীন এক স্তব্ধ আকাশ 
আমার তাদের চিনতে কিন্তু ভুল হয় না 
আমার তাদের জড়িয়ে ধরতে ভুল হয় না 

এই সময়েও আমার কিন্তু ভালোবাসতে  - একমুহূর্ত বুক কাঁপে না 

দিক আসলে একটাই আর 
সেই দিকে যায় দুচোখ আমার 
বাকি সমস্ত দেখার ভুল - ভূল ঠিকানা 

ডালাস 

<pre>
