---
title: "দেশভাগ দিবস - ২০১৯ "
description: "দেশভাগ দিবস - ২০১৯ "
dateString: আগস্ট ১৫, ২০১৯
draft: false
tags: ["জন্মদাগ", "কবিতা"]
weight: 102
---
<pre>
আমাকে তুমি অনেক দিয়েছো

জন্মের শোধ নিয়ে দেগে দিয়েছো লক্ষ মানুষের ভিটে মাটি 
এক ধাক্কায় ছিন্ন হয়েছে মূল 
হারিয়েছে পরিজন - 
লজ্জায় বন্ধ্যা হয়েছে ভূমি

সসাগরা দশক ধরে উপুড় করেছো গ্লানি 
শিখিয়েছো অপমানবোধ 
একটু একটু করে সেচন করেছো বিষ 
গলিপথে  প্রসব করেছ এক লক্ষ  শহীদের  বেদি

আমাকে তুমি অনেক দিয়েছো 
তাই  আমি তোমায় দিলাম 
মুঠোভর্তি স্বপ্ন অদম্য জেদ 
আর 
দুটি চারা গাছে স্বযত্নে লালিত বুনোফুল

<pre>