---
title: "জন্মদাগ ১২"
description: "এখনো বৃষ্টি সেই আঙিনায় ঝরে ? / গোধূলির ট্রেন সিগন্যালে  থেমে যায় ?"
dateString: জুন ২০২০
draft: false
tags: ["জন্মদাগ" ]
weight: 9
---


<pre>

এখনো বৃষ্টি সেই আঙিনায় ঝরে ?
গোধূলির ট্রেন সিগন্যালে  থেমে যায় ?
তোমার চিবুকে তিল ও জ্যোৎস্না ফোটে  ?
বুক ভার হয় – ঠোঁটে  কি রক্ত জমে ? 


আমি জানি সেই শহরের লোকে ভালো 
আদরে সোহাগে আগলে রেখেছে তোমায়  
তুলসী তলায় প্রদীপ জ্বলেছে রোজ 
নিকোনো উঠোনে শ্যাওলা জমে নি কোনো 

আমি আজ ও চলি যেদিকে দুচোখ যায় 
পায়ে পায়ে আর সময়ের হাত ধরে 
যদি দেখা হয় – সিগন্যালে ট্রেন থামে 
দিয়ে যাবো তোকে গোধূলি ট্রেনের আলো  

ডালাস 

<pre>
