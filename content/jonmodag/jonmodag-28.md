---
title: "জন্মদাগ ২৮"
description: "ঠিক সেসময়  উড়িয়ে দিলাম হাওয়া "
dateString: ডিসেম্বর ২০২০
draft: false
tags: ["জন্মদাগ" ]
weight: 10
---


<pre>

ঠিক সেসময়  উড়িয়ে দিলাম হাওয়া  
ঠিক যেমনি খাঁচার পাখি মুক্ত করেন রাজা 

ঠিক সেসময় চলকে উঠল রোদ 
লোভীর মতন গড়িয়ে পড়ল ঠোঁটের ওপাশ দিয়ে

ঠিক সেসময় ডাক পাঠাল হারানো চিঠিখানি 
যেমন করে মধ্যরাতে বিশুপাগল নিশির ডাক ডাকে 

ঠিক সেসময়  হারিয়ে  যেতে যেতে
বৃষ্টি ভেজা ক্লান্ত তাহার  মুখ - 
মিলিয়ে গেল মেঘের বুকে
নিরুদ্দেশে -  প্রান্ত স্টেশন রোডে 

ঠিক সেসময় পাখিরা মেলেছে ডানা 
ঠিক সেসময় ভোরেরা  আজান দেয়
আর  সেসময় 
পরম আদরে আমার বুকের কাছে
অন্য আরেক সময় ঘুমিয়ে আছে 

ডালাস 

<pre>
