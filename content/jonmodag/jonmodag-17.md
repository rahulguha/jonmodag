---
title: "জন্মদাগ ১৭"
description: "পিঠ সোজা করে বসতে বলতেন  বাবা / মাথা উঁচু করে হাঁটতে"
dateString: মার্চ ২০২০
draft: false
tags: ["জন্মদাগ" ]
weight: 9
---


<pre>

পিঠ সোজা করে বসতে বলতেন  বাবা 
মাথা উঁচু করে হাঁটতে 
রাতে খাবার পরে বজ্রাসন 

কৈশোর থেকে দুপুর পেরিয়ে সন্ধ্যা নেমেছে শহরে 
এখন টুপটুপ করে তারা  জ্বলে উঠবে এবাড়ি ওবাড়ি 
গলবস্ত্র শঙ্খ বাজলো - কুয়াশা নামলো আজানের সূরে 
আর কেনা বেচা শেষ করে জীবনের গলিপথে বসত বাগানে  
ফিরে এলো বাস্তুসাপ - যেমন ছায়ায় ফেরে পাখিদের দল 

যেমন ছায়ায় ফেরে পাখিদের দল - তেমন ই নিরন্তর 
আজানের সূর আর শঙ্খধ্বনি মিলে মিশে সান্ধ উৎসব 
আমাদের ছেঁড়া খোঁড়া জীবনের অতলান্ত টিভি সিরিয়াল 
চলতেই থাকে 

শুধু মনে থাকে না 

পিঠ সোজা করে বসতে বলতেন  বাবা 
মাথা উঁচু করে হাঁটতে 
রাতে খাবার পরে বজ্রাসন 

ডালাস 

<pre>
