---
title: "জন্মদাগ ৩৮"
description: "তুমিই তো বলেছিলে ঈশ্বরীর কথা"
dateString:  মার্চ, ২০২১
draft: false
tags: ["জন্মদাগ" ]
weight: 11
---


<pre>

তুমিই তো বলেছিলে ঈশ্বরীর কথা
লাল পাড় শাদা শাড়ি 
কপালে আগুন 
আর মধ্য গঙ্গায় ঝড় 
অবান্তর
জ্বলে পুড়ে খাক হল বসতী বান্ধব 
মরে গেল একা একা 
ছিন্নভিন্ন হয়ে যাওয়া  বালকের চোখ
তাকাতে পারি নি 
আমি - 
তাই 
সেই পাড়ানির কড়ি গুনে গেঁথে 
জমিয়ে রেখেছি  এতোদিন - 
এতো - দিন 
সুখে আর শান্তিতে ছায়ার বিজ্ঞাপনে  
ঘুমিয়ে রয়েছি কুম্ভকর্ণের মত 

তুমি বলেছিলে বলে 
ঈশ্বরীর কানে কানে জপমালা 
শুধু তুমি বলেছিলে বলে 
সমস্ত যৌবন পেতে সাজিয়েছি 
শান্তি আর স্বস্তির থালা 

শুধু তুমি বলেছিলে বলে !!! 


এইবার সূর্য ক্লান্ত হল 
ফুরালো হিসাবের খাতা 
শরীরে ছায়ার গন্ধ - পায়ে বিস্মরন 

আমি তাই নতজানু প্রার্থনায় বসি 

অপরাহ্ন  শান্তি নয় 
রসাতল দাও প্রভূ 
একবার 
চেটে পুটে খাই 


ডালাস 

<pre>
