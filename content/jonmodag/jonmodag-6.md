---
title: "জন্মদাগ ৬"
description: "ঠিক ততটুকু সুখ পাবে যতটুকু চাও "
dateString: ২০১৯
draft: false
tags: ["জন্মদাগ" ]
weight: 8
---

( নবনীতা দেবসেন চলে গেলেন – তাঁর সঙ্গে ব্যাক্তিগত আলাপ না থাকলে ও – কেমন জেন কাছের মানুষ মনে হত। আসলে বড় মাপের মানুষেরা বোধহয় এমনি হন – ডুরে থেকেও কাছের হয়ে যান – হয়ে থাকেন – যেন অনায়াসেই নবনিতাদি বলে ডেকে ফেলা যায় – যেত ) 

<pre>

আমাদের গলির আকাশে এখন ধোঁয়া  
শরীরে বদরক্ত বাতাসে বেলেল্লা সুর 
জঘন্য  টিটকিরি খোলা ম্যানহোল দিয়ে 
বের হতে হতে আমাদের গায়ে মাথায় পায়ে 
জমেছে পাঁক আর মিথ্যায় ডুবে সময়ের শব 

তবু কেউ হেঁটে যান  মাথা উঁচু করে 
একবুক আদর দিয়ে যত্ন করে 
জ্যোৎস্না ছড়িয়ে দিয়ে যান 
আমাদের ছেঁড়া খোঁড়া শহরে শহরতলিতে 
এতটুকু স্পর্শে শুদ্ধ হয় মানবজমিন 

আমাদের গলির আকাশে এখন চাঁদ 
আর সবকিছু ফেলে তিনি চলে যান 


এতটা আদর বুকে ছিল তাই 
সরিয়ে দিয়েছো অবিশ্বাস 

জ্যোৎস্না ভেজানো টানটান চুল বেঁধে 
মাথা উঁচু করে সমস্ত কষ্ট বুকে ধরতে শেখাতেন 

ডালাস 

<pre>
