---
title: "জন্মদাগ ৪২০"
description: "সত্য বলতে পারি না তাই"
dateString:  ফেব্রুয়ারী, ২০২৪
draft: false
tags: ["জন্মদাগ", "২০২৪"  ]
weight: 11
---


<pre>

সত্য বলতে পারি না তাই 
আড়ালে আবডালে মধ্যরাতে 
                 কবিতার তাঁবেদারি করি 
শব্দের তুলিতে আঁকি 
বাংলার ফেলে আসা অনাবিল  মুখ 
শূণ্য গেলাসের মতো রাজপথে 
ফেলে দিই  ভাঙা অঙ্গীকার 
 
আর - পড়ে থাকে দুচোখ কালো করে জমে  থাকা   
একরাশ অসহায় মেঘে ঢাকা তারা 
          - তার  দিকে তাকাতে ভয় করে 

তখন অঙ্ক  কষি 
কতো ধানে ঠিক কত মণ 
"মন" কেনা যায় 

সত্য বলতে পারি না তাই 
আড়ালে আবডালে মধ্যরাতে 
                 কবিতার তাঁবেদারি করি 


ফেব্রুয়ারি ২০২৪
ডালাস 

<pre>
