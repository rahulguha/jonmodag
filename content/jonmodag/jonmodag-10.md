---
title: "জন্মদাগ ১০ "
description: "আমি বারবার তোর  কাছেই ফিরে ফিরে আসি "
dateString: ২০২০ 
draft: false
tags: ["জন্মদাগ" ]
weight: 9
---


<pre>

আমি বারবার তোর  কাছেই ফিরে ফিরে আসি 
একঘেয়ে বটে 
নেহাত আটপৌরে জীবন যাপন 
একচিলতে বারান্দা লোহার গ্রিল – 
সকালের নরম রোদ্দুর 
তাতে পা ডুবিয়ে ফুসফুস ভরে দীর্ঘশ্বাস 

আমি বারবার তোর  কাছেই ফিরে ফিরে আসি 
যত রাগ অভিমান – অপমান – অসহায়বোধ 
দুহাতে ফুলের মত মালা জপে 
ভাসিয়ে দিই নদীটির জলে 

আমি বারবার তোর  কাছেই ফিরে ফিরে আসি 
ভালোবাসি বুকে চেপে ধরি 
বছরে একবার করে তোলপাড়  করে  এক সাথে কাঁদি 

আমি বার বার তোর  কাছেই ফিরে ফিরে  আসি 
বাড়ি ফেরার রাস্তা এভাবেই স্টেশন রোড থেকে 
ট্রামলাইন ঘুরে কৈশোরকাল এসে থামে 

ডালাস 

<pre>
