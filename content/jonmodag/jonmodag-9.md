---
title: "জন্মদাগ ৯"
description: "জন্মলগ্নে লেগেছে দাগ"
dateString: ২০২০ 
draft: false
tags: ["জন্মদাগ" ]
weight: 8
---


<pre>

জন্মলগ্নে লেগেছে দাগ
তোকে ছেড়ে কোথায় যাব বল ?

পায়ে পায়ে জমা জল পেরিয়ে
ফেরার ঠিকানায় হলুদ ট্যাক্সি
প্রান্তিক স্টেশন অকথ্য গালাগাল
অল্প আলোয় সিগারেট কেনা

তারপর অনেকটা হেঁটে 
আঁকাবাঁকা পিচপথ পেরিয়ে
পুকুরপাড়। 
পুণ্যিপুকুর – 
বলা কথা না বলা উচ্চারণ

এরপর বাকি থাকে শেষ ট্রেনে 
বেপাড়ার চেনা মুখ সাথে নিয়ে
বাড়ি ফেরা – 
জলপায়ে – পকেটে কলম
আর একবুক পাথর নিয়ে
বাড়ি ফেরা

জন্মলগ্নে লেগেছে দাগ
তোকে ছেড়ে কোথায় যাব বল ?

ডালাস 

<pre>
