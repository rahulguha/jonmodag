---
title: "জন্মদাগ ২৪"
description: "দুহাত পেতে বসে আছি / যেমন ছিলাম শৈশবকাল থেকে "
dateString: জুলাই ২০২০ 
draft: false
tags: ["জন্মদাগ" ]
weight: 10
---


<pre>

দুহাত পেতে বসে আছি  
যেমন ছিলাম শৈশবকাল থেকে 

যেমন ছিলাম শহর উঠোনটিতে 
ইষ্টিকুটুম বৃষ্টি জলে 
                      নৌকো ভাসান দিতে 

যেমন ছিলাম ট্রামলাইনের ধারে 
শুকিয়ে যাওয়া কৃষ্ণচূড়া - 
        রাধাচূড়ার একলা হওয়ার ভারে 

যেমন ছিলাম সবার মধ্যে একলা বহমান 
গঙ্গা হাওয়ায় সেই দুপুরে 
             ভাসিয়ে ছিলাম  আমার নাড়ির টান  

ফিরে আসে নি কিছুই  - 
ফিরে আসে না - এই কথাটা বুঝিয়ে দিয়ে যায় 
বাজু বন্ধে জলের দাগ খোদাই হলে 
                           মধ্যরাতের স্বপ্ন নিভে যায় 

ডালাস 

<pre>
