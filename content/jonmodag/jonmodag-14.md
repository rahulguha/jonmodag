---
title: "জন্মদাগ ১৪"
description: "সমস্ত আদর শেষ হবে একদিন - সব আলিঙ্গন"
dateString: ফেব্রুয়ারি, ২০২০
draft: false
tags: ["জন্মদাগ" ]
weight: 9
---


<pre>

সমস্ত আদর শেষ হবে একদিন - সব আলিঙ্গন  
শেষ হবে মুঠোভর্তি অসহায় বাতাসের ক্লান্ত পিছুটান 
গোধূলি দীর্ঘ থেকে দীর্ঘতর হবে 
আলপথে শরীরের ছায়া - চেনা আজানের সূর 
উড়ে যাবে ভিনদেশি পাখিদের মত 

উড়ে যাবে 
এলানো আঁচলে বেঁধে রাখা লক্ষী পাঁচালি 
ধূসর মাঠের শেষে 
পীরবাবা পুকুরে ঝাঁপ দেওয়া বেহুলার ভেলা 
ভেসে যাবে যেমন সে যায় 
সমস্ত আহ্লাদ ফেলে রেখে একলা চলে যাবে 

সমস্ত আদর শেষ হবে একদিন - সব আলিঙ্গন  
বাসি হওয়া সিঁদুরের দিব্যি - থেকে যাবে এক জন্মদাগ 

কে তার হিসেবে রাখে ? কেউ রাখে ? 

ডালাস 

<pre>
