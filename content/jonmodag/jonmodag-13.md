---
title: "জন্মদাগ ১৩"
description: "বরং খানিকটা  দূরেই থেকো  / বেশি কাছে এলে বড় মায়া পড়ে যায় "
dateString: ফেব্রুয়ারি, ২০২০
draft: false
tags: ["জন্মদাগ" ]
weight: 9
---


<pre>

বরং খানিকটা  দূরেই থেকো 
বেশি কাছে এলে বড় মায়া পড়ে যায় 

বারান্দায় 
বিকেলের ফিকে আলো 
এলোমেলো পায়ে 
ছায়াদের মত ফিসফিস করে কত কিছু বলে 
বাতাসের অক্ষরে চিঠি 
কানে কানে কত কানাকানি 
সন্তান সংসার রমণী 
নিত্যনৈমিত্যিক এইসবকিছু 
দেবতার চন্দন স্নেহে 
গোগ্রাসে পান করি আমি 
গোধুলীকে চেটে পুটে 
আহ্লাদী বেড়ালের মত পায়ে পায়ে ঘুরি 
মুঠো করে রেখে দিই যেন হারিয়ে না যায় 

এইসব বড় আদরের – তুমি আরো বেশি 
তাই 
বরং খানিকটা দূরেই থেকো 
বেশি কাছে এলে বড় মায়া পড়ে যায় 

ডালাস 

<pre>
