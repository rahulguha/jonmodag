---
title: রাস্তা তোমার বাড়ি কোথায় ? 
description: "রাস্তা তোমার বাড়ি কোথায় ?
- দুচোখ যেথায় গেছে সেথায় "
dateString: অক্টোবর, ২০২৩ 
draft: false
tags: ["কথোপকথন", "২০২৩" ]
weight: 
---
রাস্তা তোমার বাড়ি কোথায় ?

\- দুচোখ যেথায় গেছে সেথায় 

  

সেথায় তোমার আর কে থাকে ?

\- অনেক লোকে - 

        যারা সবাই হারিয়ে গেছে 

                   নদীর বাঁকে 

  

হারিয়ে গেছে ? কেমন করে ?

\- যেমন করে হারায় সবাই 

    গড়তে গড়তে ভাঙতে ভাঙতে 

  

তারা কি আর ঘরে ফেরে না ? 

\- ফিরতে ভীষণ চেস্টা করে 

  সন্ধ্যা হলে 

     ঘরের কথা 

       মায়ের কথা 

            মনে পড়ে 

  

ফিরতে পারে ?

\- ঠিক জানি না 

  বরং দেখি 

    সন্ধ্যা আরো গভীর হলে 

    অচেনা মুখ চেনার মতন জড়িয়ে ধরে 

রাস্তা তোমার বাড়ি কোথায় ?

দুচোখ যেথায় অচেনা মুখ চিনতে শেখায় 

  

  

অক্টোবর, ২০২৩