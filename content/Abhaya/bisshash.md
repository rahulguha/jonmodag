---
title: "বিশ্বাস"
description: "যে একসাথে রাত জাগে  তার "
dateString:  সেপ্টেম্বর, ২০২৪
draft: false
tags: [ "অভয়া"  ]
weight: 11
---


<pre>

যে একসাথে রাত জাগে  তার 
নেহাত আটপৌরে স্পর্শ - গভীর আদর 
রাতভোর 
গায়ে - হাতে পায়ে - মাথার উস্কোখুস্কো চুলে 
জড়িয়ে  থাকে  
                   - তাকে বন্ধুতা বলি 

আর তেত্রিস বছর ধরে 
যে যে কথা রাখবার ছিল 
আর 
যে যে কথা রাখে নি কেউ - কোনোদিন 
তাতে - 
নীল-সাদা  লাল সবুজ গেরুয়া রং 
অশ্লীল ভাবে লেগে থাকে  

ঈশ্বর কিম্বা বন্দুকের নল থেকে নয় 
রংহীন আদর আর বন্ধুতার গর্ভ থেকে 
             আজন্ম বিশ্বাসের ভ্রূণ জন্ম হোক 


১২ সেপ্টেমম্বর ২০২৪ 
ডালাস 

<pre>
