---
title: "রাজপথের কথা -৩"
description: "আমাকে একতাল মাটি দাও "
dateString:  সেপ্টেম্বর, ২০২৪
draft: false
tags: [ "অভয়া" , "২০২৪"  ]
weight: 11
---


<pre>

আমাকে একতাল মাটি দাও 
আর একবাটি রক্ত 
আমি তিলোত্তমার মূর্তি বানাবো 

আমাকে একবুক কান্না দাও 
আর বুকের ওপর রাখা বিশকিলো পাথর 
আমি তিলোত্তমার মায়ের ছবি আকবো 

আমাকে আকাশচুম্বী অহংকার দাও 
আর লাল নীল সবুজ গেরুয়া রঙের রামধনু 
আমি তাদের নির্লজ্জ কার্নিভ্যাল কে নর্দমায় ভাসিয়ে দেবো 

আমাকে শুধু একফালি রাজপথ দাও 
একটুকরো অন্ধকার আর একরত্তি প্রদীপের আলো 
একমুঠো বিশ্বাস, বিশ্ময় আর 
অজশ্র অজানা প্রশ্নের উপহার থরে থরে দিও - 

তাহাদের কিশোর উল্লাসে আমি গড়ে নেব নতুন সভ্যতা 

ভালোবেসে তার নাম দেবো - ”তিলোত্তমা নীড়” 


২৯ সেপ্টেন্বর ২০২৪ 
ডালাস 
<pre>
