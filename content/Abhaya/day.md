---
title: "দায়"
description: "আচ্ছা - এভাবে কতোদিন ? "
dateString:  সেপ্টেম্বর, ২০২৪
draft: false
tags: [ "অভয়া"  ]
weight: 11
---


<pre>

১। 
আচ্ছা - এভাবে কতোদিন ? 
সত্যিই কি কিছু হবে ? 
ওরা ব্যাপক শক্তিশালী - রুথলেস 

আমরা কি পারব ? 

রাত্রি গভীর হলে উজ্জ্বল নিওনের ছায়ায় 
মাথা দপদপ করে 
ব্যারিকেডের ওদিকে কিছু উর্দিধারি ভিখারি 
ব্যাকগ্রাউন্ডে দাবা আর বোড়ের চাল 
আর হাইরাইজের ওপর থেকে  শ্যেন দৃষ্টিতে
নজর রাখছে শকুনের দল 

আমরা কি পারব ? 

২। 
যে মরেছে 
             সে তো মরে বেঁচে গেছে 
 আর্ত চীৎকার করে 
সপাটে থাপ্পড় মেরে 
দিয়ে গেছে শিশুটির মত এক পবিত্র শব 
তাকে পোড়াবার দায় 
তার চিতার আগুনে এই রাজপথ শুদ্ধ করবার অতলান্ত দায় 

৩।
চিতায় যখন উঠেছে সম্মান 
হিসাব দিতে হবেই রাজপথে 
বাসরটিতে জমুক কালো ধোঁয়া 
নিঃশ্বাস নিতে কষ্ট হলে হোক 
ম্লান হয়ে যাক উর্দি, জমা খাতা 
গেরুয়া নীল সবুজ ও লাল - সব 

রাজপথকে শুদ্ধ করার দায় 
আমার শপথ তিলোত্তমার কাছে 


৩ সেপ্টেম্বর ২০২৪ 
ডালাস 
<pre>
