---
title: "রাজপথের কথা - ১ "
description: "যে সিংহাসন কাঁদতে শেখেনি "
dateString:  সেপ্টেম্বর, ২০২৪
draft: false
tags: [ "অভয়া"  ]
weight: 11
---


<pre>

১। 
যে সিংহাসন কাঁদতে শেখেনি 
তার আর কোনো প্রয়োজন নেই 
তাকে ধুলোয় মিশিয়ে দাও 
পৃথিবী শান্ত হবে 

যে ঈশ্বর তোমাকে জড়িয়ে ধরতে পারে নি 
তাঁর গর্ভগৃহ বন্ধ্যা 
তাতে আলো জ্বলে না 
তার অঙ্গনে বিষাক্ত শ্বাপদের বাস 

আর সভ্যতার যে অহংকারী অট্টালিকা 
রাজপথের সামনে নতজানু হতে শেখেনি 
তার প্রাঙ্গণ আগাছায় পরিপূর্ণ থাকে 
তাকে আমি ঘৃণা করি 

২৩ সেপ্টেম্বর ২০২৪ 
ডালাস 


<pre>
