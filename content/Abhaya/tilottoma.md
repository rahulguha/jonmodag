---
title: "তিলোত্তমা অভয়া "
description: "যেখানে তাঁর পড়েছে পা  "
dateString:  সেপ্টেম্বর, ২০২৪
draft: false
tags: [ "অভয়া"  ]
weight: 11
---


<pre>


যেখানে তাঁর পড়েছে পা 
সেইখানে রক্তের ছাপ লেগে আছে 
যখন টিপেছে তাঁর গলা 
সেখানেই  থেমেছে সময় 
ঠোটের পাশ দিয়ে গড়িয়ে পড়তে পড়তে  
রক্তের শীর্ণকায় অসহায় শ্রোত 
বন্ধ্যা মরা পাথরের শরীরে জন্ম দিয়েছে 
এক বেজন্মা অসহ্য জ্বালা  

সেই জ্বালা ক্রোধ হয়ে বড়রাস্তা উপচে  
এর ওর জানলা দরজা হাট করে খুলে দিয়ে 
প্রাসাদের ভেতর থেকে চুল ধরে হিড় হিড় করে 
টেনে বাইরে বের করে নিয়ে আসছে 
রাজাদের রানিদের মাফিয়া পারিষদ দের 

এভাবেই - 
মধ্য রাতে ভোর  হয় 
একা নয়
সকলের সাথে একসাথে 
পাখীটির ডানার আদরে 
লক্ষীর পায়ের ছাপ গৃহস্থ বাড়িতে 
বার বার ফিরে ফিরে আসে 

আর তখন সে ঘুমাতে যায় 
নিশ্চিন্তে  চিরঘুমে ..


৩ সেপ্টেম্বর ২০২৪ 
ডালাস 
<pre>
