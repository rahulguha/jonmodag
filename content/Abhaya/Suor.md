---
title: "শুওর নিধন যজ্ঞ "
description: "আমাদের চারদিকে এখন বড় কাদা"
dateString:  আগস্ট, ২০২৪
draft: false
tags: [ "অভয়া" , "২০২৪"  ]
weight: 11
---


<pre>

আমাদের চারদিকে এখন বড় কাদা 
গা ঘিনঘিনে অসহ্য পোকামাকড়ের বাস 
দূর্গন্ধ - জমে থাকা পচা নর্দমার জল  - শুওরের দাপাদাপি 
আর খোলা বাজারে বিক্রি হওয়া স্বপ্নদের নিচু হওয়া মাথা  

আমাদের চারদিকে এখন সবকিছু বড় অসহায় 
আর তার মধ্যে ভয়ে ভয়ে বেঁচে থাকাটাই অভ্যেস 

আর এইরকম এক বিধবা রাত্রে 
একটি গোলাপের মৃত্যু হয় 
কয়েকটি শুওর তার এক একটি পাপড়ি ছিঁড়ে নেয় 
নস্ট করে তার সবকিছু 
তারপর জুতোর নিচে পিষে মেরে ফেলে 

অসহায়তার মধ্যেও আমরা শিউরে উঠি 

পায়ে পায়ে বেরিয়ে আসি রাস্তায় - 
কোনোভাবে মনে পড়ে যায় আমি -  ”মানুষ” 
এইসব শুওরদের সঙ্গে লড়াই করেই আমি মানুষ 
আমার মশালের আলো 
আমার কপালের চিন্তার ভাঁজ 
আমার উদ্দাত্ত কন্ঠে গান 
আমার ধরে থাকা অন্য আর একটি হাত 
এইসব অস্ত্র দিয়ে গত লক্ষ লক্ষ বছর ধরে 
আমি শুওরদের শিকার করেছি 

আমার অসহায়তার অন্ধকার এখন 
মশালের আলোতে উজ্জ্বল 
এই আগুনে সিদ্ধ হোক শুওরের খোঁয়াড়


১৬ই আগস্ট, ২০২৪ 
ডালাস 






ফেব্রুয়ারি ২০২৪
ডালাস 

<pre>
