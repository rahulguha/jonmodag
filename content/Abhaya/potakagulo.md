---
title: "পতাকাগুলো সরিয়ে নাও"
description: "পতাকা গুলো সরিয়ে নাও "
dateString:  সেপ্টেম্বর, ২০২৪
draft: false
tags: [ "অভয়া" , "২০২৪"  ]
weight: 11
---


<pre>

পতাকা গুলো সরিয়ে নাও 
আমার লাগছে 

যখন তোমাদের উল্লাস শকুনের দৃস্টিতে 
চেটেপুটে নষ্ট করছিল সবকিছু 
উর্দির অন্তরালে শ্মশানের অন্ধ দাবানলে 
তখন 
আমার চোখের জল রক্ত হয়ে গড়িয়ে পড়ছিল নর্দমায় 
তোমরা চেয়েও দেখোনি কোনোদিন 
বরং বাসরে ঢুকিয়ে দিয়েছো কালসাপ 
তাই  এখন 
আমার সমস্ত শরীরে ছোবলের দাগ 
বিষক্রিয়ায় নীল -  ঠোঁট ভুরু 

সেই দিন 
বেহুলা মরেছে বাংলার রাজপথে 
লক্ষীন্দরের বুকে মাথা রেখে 

তোমরা কেউ চেয়েও দেখো নি !
 
তাই আজ 
পতাকা গুলো সরিয়ে নাও 
আমার ভীষণ লাগছে 


৮ সেপ্টেন্বর ২০২৪ 
ডালাস 
<pre>
