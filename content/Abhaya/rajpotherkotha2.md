---
title: "রাজপথের কথা - ২ "
description: "মেয়ে ঘুমালো"
dateString:  সেপ্টেম্বর, ২০২৪
draft: false
tags: [ "অভয়া", "২০২৪"   ]
weight: 11
---


<pre>

মেয়ে ঘুমালো 
                   চোখের জলে 
                    উঠবে না তো  আর 
শহর জুড়ে জ্বলছে চিতা  
                    জ্বলছে  অঙ্গীকার 
মায়ের চোখে বৃষ্টি পড়ে 
                    বাপের বুকে ব্যাথা 
ব্যাথার নাম পথ 
তাহার বুকে লেখা হচ্ছে নতুন ভবিষ্যৎ

যেখানে তাঁর পড়েছে পা 
                সেইখানেতেই দ্রোহ 
মুছবে যত - মুছবে কতো ?
মুছতে পারো সব ? 
মায়ের চোখে বৃষ্টি পড়ে 
                    বাপের বুকে ব্যাথা 
ব্যাথার নাম পথ - 
মুছবে যতো - বোনের দিব্যি  
                    তাহার বুকে আঁকবো ভবিষ্যৎ  

২৫ সেপ্টেম্বর ২০২৪ 
ডালাস 


<pre>
